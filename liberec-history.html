<!DOCTYPE html>
<html lang="cs">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <meta name="description"
        content="31 pluk radiační chemické a biologické ochrany je vojenská jednotka specializovaná na ochranu proti jaderné, radiologické, chemické a biologické kontaminaci. Na našem webu naleznete informace o historii pluku, výcviku a volných místech.">
    <meta name="apple-mobile-web-app-title" content="31. pluk">
    <title>31.PRCHBO</title>
    <link rel="icon" type="image/x-icon" href="images/web-ico.ico">
    <link rel="stylesheet" href="style.css">
    <link rel="stylesheet" href="https://cdn.jsdelivr.net/npm/swiper@9/swiper-bundle.min.css" />
    <link rel="stylesheet" href="lightbox.min.css">
    <script src="https://snapwidget.com/js/snapwidget.js"></script>
    <script src="https://api.mapy.cz/loader.js"></script>
    <script>Loader.load()</script>

</head>

<body>

    <section class="history history__barracks">
        <div class="history__header">
            <a class="history__back" href="index.html#history"></a>
            <h2 class="history_title">HISTORIE CHEMICKÉHO VOJSKA</h2>
        </div>
        <article class="history_article">
<h3 class="history__subtitle">1919 – 1945</h3>
<p class="history__text">
    Zkušenosti z použití bojových chemických látek na bojištích 1. světové války vedly krátce po vzniku československé
    armády k urychlenému řešení materiální situace především v oblasti ochranných prostředků. Již v roce 1919 byla
    vytvořena
    zkušební, skladová a opravárenská jednotka, která měla plnit tyto úkoly. Základem výstavby československého
    chemického
    vojska se stal Ústav pro plynovou službu zřízený v roce 1921 v Olomouci. Až do roku 1922 používala československá
    armáda
    výhradně ochranné masky pocházející z výzbroje armád bojujících na frontách 1. světové války. Nejpočetněji byla v
    roce
    1919 zastoupena francouzská ochranná maska typu ARS (Appareil Respiratoire Spécial) pocházející z roku 1917. Ve
    výzbroji
    bylo celkem 30 000 masek tohoto typu. Neméně významnou část tvořily německé vzory. Především tzv. kožená maska z
    roku
    1917 (26 000 kusů) a Rahmenmaske z roku 1915 (18 000 kusů). V menším počtu byly zastoupeny rovněž britské masky
    Small
    Box Respirator z roku 1916 a ruské Zelinského-Kummantovy masky pocházející z výzbroje československých legií v
    Rusku. Po
    celé počáteční období výstavby chemického vojska pokračovaly nákupy francouzských masek ARS a německých kožených
    masek
    pocházejících z válečných přebytků. Již v roce 1921 se v Ústavu pro plynovou službu podařilo schválit prototyp
    československé ochranné masky vycházející konstrukčně z francouzského typu ARS.
    Druhá fáze výstavby chemického vojska začíná rokem 1923, kdy byl do výzbroje zaveden první typ československé
    vojenské
    ochranné masky kompletované firmou Horák Praha. Ochranná maska vz. 23 byla hned v prvním roce výroby objednána v
    počtu
    170 000 kusů. V roce 1927 bylo vyvinuto několik prototypů modernizované ochranné masky vz. 27. Prvního října 1925
    došlo
    k přejmenování Čs. ústavu pro plynovou službu na Vojenský chemický ústav. Působil jako ústřední chemická zbrojnice i
    výcvikové a školicí středisko. První chemickou jednotkou se v roce 1935 stal 401. dělostřelecký oddíl v Olomouci.
    Jeho
    úkolem bylo odmořování, zamořování, zadýmování a používání otravných látek pomocí plynometů. Slovo „dělostřelecký“
    bylo
    v názvu oddílu uvedeno z důvodů utajení. V první polovině 30. let byly připraveny dva prototypy vojenských
    ochranných
    masek. Šlo o masku vz. 33 domácí konstrukce, která konstrukčně vycházela z britského typu Leyland, a o masku vz. 35,
    která byla vyrobena přímo na základě licence firmy Leyland. Do výzbroje byla jako standardní armádní maska přijata
    maska
    vz. 35, jejíž výroba dosáhla téměř 1,5 milionu kusů. V roce 1936 měl československý průmysl roční kapacitu přes 120
    000
    ochranných masek a 250 000 filtrů. V roce 1937 byla v Žilině dostavěna vojenská továrna 4 produkující mj. fosgen a
    yperit.
    V době 2. světové války se českoslovenští vojáci účastnili bojů na všech frontách. Vybaveni byli mnoha typy
    ochranných
    masek. Ve Francii to byly především masky ARS 1933, ve Velké Británii masky Leyland a General Service Light
    Respirator,
    v SSSR pak typy Šlem SchM-41 a O-8-GP. V samém závěru 2. světové války, v srpnu 1945, svrhly bombardéry letectva
    Spojených států amerických na japonská města Hirošimu a Nagasaki jaderné pumy. Tato událost předznamenala další
    vývoj
    zbraní hromadného ničení.
</p>
<h3 class="history__subtitle">1945 – 1989</h3>
<p class="history__text">Již v květnu 1945 byla zřízena skupina zvláštních bojových prostředků u 1. oddělení hlavního
    štábu, současně obnovil
    svou činnost i Vojenský chemický ústav. Velitel ZBP, pplk. gšt. Oskar Schreiber (bývalý velitel dělostřeleckého
    pluku
    401), navrhl v srpnu 1945 zřízení chemického vojska jako samostatného druhu vojska. Tato myšlenka byla ale
    realizována
    až dekretem prezidenta republiky ze dne 27. 9. 1949. V únoru 1950 bylo dosavadní označení „zvláštní bojové
    prostředky“
    nahrazeno termínem „bojové chemické látky“. Samozřejmostí se v této době stává přítomnost sovětského poradce na
    velitelství chemického vojska. Hlavní součásti chemického vojska tvořil chemický prapor 101 v Jaroměři a 103 v
    Šafárikově. Prvního listopadu 1952 byl v Liberci zřízen 105. plamenometný prapor pod velením kpt. Zdeňka Špačka. Od
    roku
    1952 byla rovněž věnována pozornost radiologické ochraně. Po 2. světové válce převažovaly ve výzbroji československé
    armády trofejní německé ochranné masky vz. 30N a vz. 38N (434 000 ks). V letech 1945 až 1951 byla v Zubří obnovena
    výroba československých masek vz. 35 a německých vz. 38N. V roce 1949 byl realizován nákup 160 000 kusů sovětských
    masek
    typu Šlem. Stav souběžného používání více typů ochranných masek byl neudržitelný. Jednou z variant byl vývoj domácí
    páskové masky M-1, která ale nebyla zařazena do výroby. Řešením se stala výroba masek sovětské konstrukce ŠM-41
    vyráběných v letech 1952–1956 pod názvem M52. Souběžně se pracovalo na masce MODA pro dálkoměřiče, vývoj byl však
    zastaven a zůstalo pouze u prototypů. Vývoj moderních otravných látek si vyžadoval snížení koeficientu podsávání
    ventilové soustavy. Toto splňoval díky zdvojení vydechovacích ventilů typ Bss-Mo-4u vyráběný v období 1956 až 1964.
    Koncepce činnosti chemického vojska vycházela od 2. poloviny 50. let z nutnosti předpokládat masové použití zbraní
    hromadného ničení. V říjnu 1957 byla zřízena 1. brigáda chemické ochrany se sídlem v Trutnově (součástí byl i v roce
    1958 reorganizovaný 105. prapor chemické ochrany v Liberci a v říjnu 1960 zřízený 98. prapor pro odmořování terénu v
    Liberci). V roce 1968 byl v Liberci ustaven 105. pluk chemické ochrany. V roce 1972 zahájily Gumárny Zubří výrobu
    nové
    masky M10. Jde o masku charakteristickou svými lícnicovými filtry, polomaskou, trojúhelníkovými zorníky a návratem k
    páskové upínací soustavě. Nejde o původní konstrukci, ale o lehce upravenou kopii americké masky M17. Prvního září
    1977
    byla v Liberci zřízena 102. brigáda chemické ochrany. Přímo v Liberci byl kromě velitelství a štábu dislokován 51.
    prapor chemické ochrany a 61. prapor odmořování v terénu.</p>
<h3 class="history__subtitle">1989 – současnost</h3>
<p class="history__text">Později byla M10 doplněna soustavou pro pití a vyráběla se s označením M10m. Ta vytlačovala
    masku M10 a postupně se
    stala standardní maskou Československé armády. Vedle těchto vševojskových masek se používaly i masky speciální, ŠR-1
    i
    ŠR-2 pro raněné na hlavě a masky pro specialisty ŠMS i PRVU.
    V české armádě se stal vševojskovou maskou výhradně typ M10m. Vedle ní zůstávají ještě ŠR-2 pro raněné na hlavě a
    maska
    pro specialisty PRVU. V současné době je Armáda České republiky vybavována maskou nové generace typu OM-90.
    Intenzivní práce na vývoji masky nové generace vyústí do typu OM-90. Masivnímu přezbrojení na tento moderní typ
    brání
    problémy s financováním.</p>
        </article>
    </section>

    <script src="https://kit.fontawesome.com/e02d150246.js" crossorigin="anonymous"></script>
    <script src="https://cdn.jsdelivr.net/npm/swiper@9/swiper-element-bundle.min.js"></script>
</body>

</html>