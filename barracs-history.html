<!DOCTYPE html>
<html lang="cs">

<head>
  <meta charset="UTF-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  <meta name="description"
    content="31 pluk radiační chemické a biologické ochrany je vojenská jednotka specializovaná na ochranu proti jaderné, radiologické, chemické a biologické kontaminaci. Na našem webu naleznete informace o historii pluku, výcviku a volných místech.">
  <meta name="apple-mobile-web-app-title" content="31. pluk">
  <title>31.PRCHBO</title>
  <link rel="icon" type="image/x-icon" href="images/web-ico.ico">
  <link rel="stylesheet" href="style.css">
</head>

<body>

  <section class="history history__barracks">
    <div class="history__header">
      <a class="history__back" href="index.html#history"></a>
      <h2 class="history_title">HISTORIE KASÁREN</h2>
    </div>
    <article class="history_article">
      <h3 class="history__subtitle">Dolní kasárna – kasárna 6. října</h3>
      <p class="history__text">V letech 1891 – 1893 byla postavena současná „dolní kasárna“ nazývaná Kaiser Franz Josef Infanterie Kaserne (Kasárna
      císaře Františka Josefa) sloužící potřebám pěchoty a polních myslivců, kteří byli v rakouské armádě organizováni od roku
      1801 jako lehká pěchota. Sídlil v nich 94. pěší pluk rakousko-uherské armády, od října 1920 do 3. 10. 1938 pěší pluk 44
      československé armády. Bylo v nich umístěno i posádkové velitelství.
      <br><br>
      Celý komplex dolních kasáren byl původně tvořen souborem osmi budov a čtyř menších. Dominantou je novorománská budova
      štábu zdůrazněná čtyřbokou věží. Kasárenské budovy postavilo sdružení libereckých stavitelů podle projektu tehdejšího
      říšského ministerstva války a městského architekta Adolfa Kaulferse.
      Pro zlepšení obranné sestavy pěšího pluku 44 byly s nárůstem krize koncem třicátých let do Liberce přemístěny 29. a 30.
      strážný prapor a 2. samostatná strážní rota. Záborem pohraničí 8. 10. 1938 vstoupily do Liberce útvary německého
      Wehrmachtu a zabraly horní i dolní kasárna. Od října 1945 byl pěší pluk 44 přejmenován na 30. pěší pluk.
      <br><br>
      Název „Kasárna 6. října“ byl udělen pravděpodobně v roce 1947. Během tzv. Karpatsko-Dukelské operace v době 2. světové
      války vstoupily československé jednotky poprvé na československé území 6. října 1944. Tento den se v minulém období
      slavil jako Den československé armády.</p>
      
      <h4>Karpatsko - Dukelská operace <small>(8. 9. – 1. 11. 1944)</small></h4>
      
      <p class="history__text">
      Cílem operace měl být rychlý průnik Dukelským průsmykem na Slovensko a poskytnutí pomoci Slovenskému národnímu povstání.
      Pod velením generála Jana Kratochvíla byl do bojů na Dukle nasazen i 1. československý armádní sbor v SSSR, jež byl
      součástí 38. armády generála Moskalenka. Generál Kratochvíl byl později odvolán z postu velitele a na jeho místo byl
      jmenován generál Ludvík Svoboda.
      Ofenzíva byla zahájena 8. 9. 1944 a o den později vstoupili do bojů i českoslovenští vojáci. Více než dva měsíce sváděly
      československé jednotky v obtížném terénu krvavé boje (boj o kótu 543, dobytí města Dukla), které působily
      československým i sovětským jednotkám těžké ztráty. Boje trvaly až do 15. 11. 1944. Českoslovenští vojáci poprvé
      vstoupili na československé území a ovládli Dukelský průsmyk 6. října 1944.</p>
      <h3 class="history__subtitle">Horní kasárna – kasárna J. Žižky</h3>
      <p class="history__text">Pro vzrůstající počty vojska rakouskouherské armády byla v letech 1911 až 1912 postavena dnešní „horní kasárna“ nazvaná
      Erzherzog Franz Ferdinand a Infanterie Kaserne. Byly v nich již od prvopočátku umisťovány oddíly dělostřelecké. O tom
      svědčí i dnešní ulice „Dělostřelecká“ v jejich blízkosti. Kasárenské objekty tvoří osm budov rozestavěných kolem
      obdélníkového nádvoří. Do všech objektů byla zavedena elektřina a vodovod, byl zde štáb, ubytovna poddůstojníků,
      světnice pro mužstvo, stáje pro koně a věznice. Objekty kasáren jsou ukázkou pozdně secesní architektury. Název „Kasárna
      Jana Žižky“ pochází až z období po druhé světové válce.
      <br><br>
      
      <!-- <h4>Jan Žižka z Trocnova a Kalicha<small> (1360 Trocnov – 11. 10. 1424 u Přibyslavi)</small></h4> byl významným husitským vojevůdcem českého
      původu, jenž je pokládán za otce husitské vojenské doktríny a současně za autora či prvního reprezentanta defenzivní
      bojové techniky, tzn. vozové hradby. Roku 1408 vyhlásil nepřátelství Rožmberkům a královskému město České Budějovice a
      jako záškodník působil ve spolku jistého Matěje vůdce. Následujícího roku byl ze spáchání zločinů Václavem IV.
      omilostněn. Pod vedením Jana Sokola z Vamberka se účastnil tažení proti řádu německých rytířů, historicky však není
      doloženo, zda bojoval v bitvě u Grunwaldu. Po návratu z Polska pobýval jako královský čeledín v Praze, kde se seznámil s
      kázáním mistra Jana Husa. V létě 1419 byl jedním z čelních účastníků první české defenestrace. Poté odcestoval do Plzně.
      Poblíž této bašty husitství dosáhl svého prvního známého vítězství za pomoci vozové formace. Po pěti měsících bojů s
      katolickou šlechtou byl nucen město opustit. Nové působiště našel v Hradišti na hoře Tábor. Táborská městská obec jej
      zvolila jedním ze čtyř hejtmanů, kterému náležel post vojenského velitele. V průběhu pokračujících bojů utrpěl poranění
      druhého oka (o první oko přišel zhruba ve věku 10 až 12 let úderem sečné zbraně do tváře) a s největší pravděpodobností
      zcela oslepl (obléhání hradu Rábí v červnu 1421). Ani slepota mu však nezabránila pokračovat v boji s domácím i
      zahraničním nepřítelem. V roce 1423 se rozešel s představiteli Tábora a odešel do východních Čech, kde začal formovat
      nové bratrství. Během husitských výprav na Moravě při obléhání hradu v Přibyslavi podlehl v roce 1424 Jan Žižka
      hlíznatému onemocnění, jehož příčinou byl patrně neléčený zánětlivý proces.</p> -->
    </article>
  </section>
</body>

</html>